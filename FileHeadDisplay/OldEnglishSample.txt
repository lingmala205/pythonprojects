====Abraham and Isaac====
God cwæþ to Abrahame: 'Nim þinne sunu Isaac, and far to þæm dunum, and geoffra hine þær uppan dune.'
Þa aras Abraham on Þære nihte, and ferde mid twæm cnapum to þæm dunum, and Isaac samod.  
Hie ridon on assum.  Þa on þone þriddan dæg, þa hie þa dune gesawon, þa cwæþ Abraham to þæm twæm cnapum þus: 
'Andbidiaþ eow her mid þæm assum!'Isaac bær þone wudu to þære stowe, and Abraham bær his sweord and fyr.  
Isaac þa ascode Abraham his fæder: 'Fæder min, hwær is seo offrung?  Her is wudu.'  
Se fæder cwæþ: 'God foresceawaþ, min sunu, him self þa offrunge.'
Þ a comon hie to þære stowe; and he þær weofod arærde on þa ealdan wisan. 
Þa band he his sunu, and his sweord ateah. þa he wolde þæt weorc beginnan, 
þa clipode Godes engel arodlice of heofonum: 'Abraham!'  He andswarode sona.  
Se engel him cwæþ to: 'Ne acwele þu þæt cild!'
Þa geseah Abraham ramm betwix þæm bremlum; and he ahof þone ramm to þære offrunge.

====Beowulf====
Þa wæs Hroðgare    heresped gyfen, 
wiges weorðmynd,    þæt him his winemagas 